<!DOCTYPE html>
<html>

<head>
	<meta charset="utf-8">
	<meta name="viewport" content="width=device-width, initial-scale=1">
	<link rel="shortcut icon" type="image/png"
		href="https://upload.wikimedia.org/wikipedia/commons/thumb/a/a8/Large_Coat_of_Arms_of_Poltava_Oblast.svg/640px-Large_Coat_of_Arms_of_Poltava_Oblast.svg.png">
	<title>Лубенський район</title>
</head>

<body>
	<h1>
		<center>Верхній вал</center>
	</h1>
	<p>Своїм заснуванням Лубни завдячують київському князю Володимиру Святославичу, який 988 року повелів будувати
		міста-фортеці на південних кордонах Київської Русі. В центрі Посульської оборонної лінії набіги степових
		завойовників відбивали захисники городища з назвою Лубен (Лубно). Давнє укріплення знаходилось на Верхньому
		Валу, там же знайдено залишки поселень епохи енеоліту, бронзового віку, скіфської доби, роменської культури, а у
		ХУІІ-ХУІІІ століттях на Верхньому Валу була і полкова фортеця.Адже у XVII-ХVІІІ століттях місто було центром
		Лубенського козацького полку –одного з найбільших на Україні. Тому на гербі міста Лубни – рука, що тримає
		полковницьку булаву-пернач.
		Вивченням історичного минулого Верхнього Валу займались Ф.Камінський, К.Бочкарьов, В.Ляскоронський, І.Плескач,
		М.Кузнєцов, Ф.Копилов, І.Горенко, І.Ляпушкін. Результати досліджень експедиції Інституту археології АН УРСР під
		керівництвом О.Сухобокова на початку 1980-х років дали підстави історикам зробити висновок про заснування Лубен
		у 988 році.
		Навколишні ліси в часи Київської Русі слугували захистом для фортеці, цьому відповідало і походження назви міста
		від слова «луб» - внутрішній шар під корою дерева. І нині древні вали постають назустріч кожному, хто приїжджає
		до тисячолітнього міста.</p>
	<img
		src="https://lubnyrada.gov.ua/images/stories/Misto/lubny_turystychni/preview/2%20%D0%92%D0%B5%D1%80%D1%85%D0%BD%D1%96%D0%B9%20%D0%B2%D0%B0%D0%BB%20%D0%9F%D0%BE%D1%87.%20%D0%A5%D0%A5%20%D1%81%D1%82..jpg">
	<h2>
		<center>Будівля колишньої міської управи</center>
	</h2>
	<p>Будівля колишньої міської управи на розі вулиць Ярослава Мудрого та Григора Тютюнника (колишні вулиці Дворянська
		та Гімназична ) довершує архітектурний ансамбль цього чарівного куточка Лубен. Як свідчить дата на одному з її
		фасадів, зведено будинок міської управи в 1910 році. Вхід до управи був спрямований на вуличне перехрестя, й у
		верхній частині вхідного фасаду було розміщено герб Лубен (рука з полковницьким перначем). Архітектурний стиль
		цього будинку (неоренесанс з елементами модерну) гармонує зі стилем колишніх будівель духовного училища та
		жіночої гімназії.В післяреволюційні роки тут знаходився Будинок піонерів, а в перші місяці війни тут жили
		привезені з Харкова вихованці дитячого будинку. Багатьох із них фашистські окупанти використовували як донорів
		для поранених гітлерівських офіцерів, що лікувались у госпіталі, розташованому навпроти у приміщенні колишньої
		чоловічої гімназії (на цьому місці зараз – ЗОШ №1). Після визволення міста у вересні 1943 року з балкона цього
		будинку перед жителями Лубен виступав командир 337 стрілецької дивізії генерал-майор Г.Й.Ляскін. Тому в 1974
		році навпроти було урочисто відкрито пам’ятний знак на честь 337 Лубенської стрілецької дивізії, яка визволила
		наше місто від фашистських загарбників. У відбудованому після війни приміщенні колишньої міської управи нині
		знаходиться житловий будинок.
	</p>
	<img
		src="https://lubnyrada.gov.ua/images/stories/Misto/lubny_turystychni/preview/23%20%D0%9C%D1%96%D1%81%D1%8C%D0%BA%D0%B0%20%D1%83%D0%BF%D1%80%D0%B0%D0%B2%D0%B0.jpg">
</body>

</html>